
# Bio

Begin 2018 begon ik aan een nieuw avontuur. Na lang nagedacht te hebben over mijn toekomst begon ik bij [NewSkool](http://www.newskool.nl) om mij te laten omscholen tot developer. Ik had Algemene Cultuurwetenschappen en Cultural Economics & Cultural Entrepreneurship gestudeerd. Een flinke volta!

Nu ben ik onderdeel van het Development Traineeschip en studeer ik Software Development bij de LOI. 

Ik heb heel bewust voor het programmeursvak gekozen, omdat ik het waardevol vind om op een creatieve manier aan oplossingen te werken. Ik ga graag de diepte in. Het is mijn persoonlijke missie om (onnodig!) handwerk de wereld uit te helpen, zodat bijvoorbeeld klantenservicemedewerkers ook daadwerkelijk de tijd en het juiste gereedschap hebben om hun klanten echt te helpen op een menselijke wijze. 

Mijn interesse ligt bij het ontwerpen en maken van oplossingen met Java (Spring) en Angular. 

Sinds 2018 ben ik daarom elke dag bezig met code. Ik heb verschillende certificaten gehaald en ben vaak oplossingen aan het bedenken voor zaken waar ik in mijn leven tegenaan loop. Ik doe curcussen en doe projecten voor mezelf om mijn vaardigheden naar een hoger niveau te tillen.  

Werkervaring als developer opgedaan als Power Platform Specialist. Mijn volgende stap die ik ga zetten is een opleidingstraject voor Java- en Angular development. 

Mijn sterke punten zijn mijn analytische vermogen, mijn ambachtelijke werkhouding met aandacht voor kwaliteit en mijn communicatieve vaardigheden. 
